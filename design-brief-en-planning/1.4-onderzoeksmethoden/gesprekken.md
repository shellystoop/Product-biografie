# Gesprekken

**Diana Visser - Brand manager Higland Park, TFG, Glenrothes** 

Vanuit intern ziet zij weinig relevantie omdat de merken waar zij voor werkt niet aan bod komen op het platform. Zelf heeft ze ook niet de motivatie om het bij te houden omdat ze de uitwerking niet interessant genoeg vindt. Wel vind ze het goed dat er een platform is waar alle merken samen komen. Op dir moment is de naam 'world of whisky' te overkoepelend en zorgt er voor dat de merken op zichzelf niet genoeg aandacht krijgen. Bijvoorbeeld op het whisky festival, hier staat alles onder de naam world of whisky. De website neemt te veel een eigen identiteit aan terwijl het juist de bedoeling is om de merken te belichten. 

{% hint style="info" %}
Heeft weinig motivatie om  een dergelijk platform bij te houden als het resultaat en de bezoekcijfers het niet waard zijn. 

Er is wel behoefte aan een plek waar alle whisky merken ondergebracht kunnen worden maar de website neemt te veel een eigen identiteit aan waardoor de focus op de merken zelf verdwijnt. 
{% endhint %}

**Tony van Rooijen - Brand ambassador Glenfiddich**

Tony van Rooijen is Glenfiddich ambassador in Nederland. Tony is sinds augustus 2008 werkzaam als whiskyspecialist van voornamelijk Glenfiddich, hij verzorgt proeverijen bij slijters, whiskyclubs, horeca gelegenheden en bij mensen thuis. Daarnaast is hij ook vaak op whisky evenementen te vinden waar hij vertelt over whisky. Door zijn ervaring heeft hij een duidelijke mening over het World of Whisky platform.

Na een whisky proeverij verwijst Tony vaak door naar het World of Whisky platform. Hij heeft  behoefte aan een plek waar mensen meer kunnen lezen over wat hij verteld. Tony wil mensen enthousiasmeren met zijn verhalen en inhoudelijk vertellen wat whisky is en wat het in houdt. Zoals Tony het zelf omschrijft: **"Ik verkoop geen whisky, ik verkoop een beleving"**. Het is zijn vak om mensen uit te leggen wat het verschil is tussen de verschillende whisky's en om uit te leggen waarom je whisky zou willen drinken. Tony vindt het leuk om zijn verhaal te vertellen aan slijterijen en horeca, dit vind hij de leukste groep. Deze mensen wil hij enthousiast maken omdat dit uiteindelijk de groep is die de producten verkoopt.

Tony verwijst na zijn proeverijen door naar de website. **Er moet een plek zijn waarop mensen dingen terug kunnen lezen of meer kunnen lezen**. Uit ervaring blijkt dat mensen na een gesprek met hem enthousiast zijn en graag meer willen weten over whisky of evenementen. Dit zijn bijvoorbeeld mensen op een festival die nog nooit whisky hebben gedronken. 

Tony schrijft voor het World of Whisky platform verschillende blogs over de evenementen die hij doet of bijvoorbeeld over whisky reizen. Bij whisky reizen adviseert hij mensen wat de leukste plekken zijn en hoe je daar het best kunt komen, aangezien reizen met de auto niet echt een optie is. Ook zijn er foodpairings uitgelicht op de website die zijn samengesteld door een chefkok van een whisky restaurant. Volgens Tony worden deze recepten nauwelijks gelezen. Ook zijn de recepten niet erg interessant. 

Tony geeft aan dat als er een website is dat er wel mensen moeten zijn die zich hier verantwoordleijk voor voelen. Nu missen er bijvoorbeeld veel plaatjes bij de producten. Tony geeft aan dat het categoriseren van producten en positieve invloed kan hebben op de gebruikers.De verschillen tussen blend en malt whisky's moeten duidelijk zijn zodat mensen die geinteresseerd zijn in bijvoorbeeld single malt whisky's makkelijk door kunnen navigeren naar producten die vergelijkbaar zijn. Ook onder mensen die specifiek zoeken op de website moet kruisbestuiving plaats gaan vinden en creëren dat mensen binnen hun concept blijven maar wel van merk tot merk.  

 Als ik vraag naar welke doelgroep Tony voor ogen heeft voor het platform geeft hij aan dat hij allebei de doelgroepen even belangrijk vindt, zowel de horeca/slijters als de consument. Hierna geeft hij aan dat ze op dit moment veel last hebben van parallel handel. Dit wil zeggen dat bedrijven zoals drankgigant producten inkopen via bijvoorbeeld frankrijk en voor een veel lager bedrag in Nederland verkoopt. Hoe kunnen we voorkomen dat wij alle marketing doen en over ons product vertellen terwijl andere bedrijven er met het geld vandoor gaan. Er moet een manier zijn om onze producten te verkopen en te concurreren met de lage prijzen van de parallel handel.  

Welke onderwerpen zou Tony niet terug hoeven zien op het platform? De bevriende draken en de winkel. De winkel mag best blijven als het er wel mooi uit ziet. Onze whisky's en onze merken zijn vrij beperkt. 

Wat Tony positief vindt is dat hij zelf evenementen kan toevoegen en beheren. Dit moet behouden worden zodat hij niet op meerdere plekken de informatie heeft. 

 In het verleden hebben ze wel eens flessen naar de slijterijen gestuurd zodat ze op het platform ergens naar toe konden verwijzen om de flessen te proeven. Dit was een initiatief van Tony maar dit is niet doorgezet omdat niemand zich hier meer verantwoordelijk voor voelde. Dit concept werd wel goed opgevangen bij de consument en slijters. 

Na mijn gesprek met Tony heb ik een whisky proeverij gedaan bij Tony. Hieruit bleek zijn passie voor whisky. Uit deze tasting bleek wel dat whisky veel meer is dan een drank. De verhalen die hier achter schuil gaan zijn ontzettend interessant en dit weet Tony als geen ander over te brengen. En zoals Tony het zegt" **"Whisky drinken we niet, whisky proeven we".** 

Wat ik heb opgestoken uit het gesprek met Tony is dat er zeker een paraplu moet zijn om alle merken samen te brengen. Alleen de manier waar dit nu op gebeurd is niet interessant voor de gebruikers. Op dit moment is het een saaie website die niet de beleving van de whisky over brengt.

{% hint style="info" %}
Tony heeft behoefte aan een plek om de mensen bij de proeverijen naar door te sturen voor meer informatie. Ook wil hij de evenementen zelf bij kunnen houden en updaten op de website. 

Het concept moet mensen enthiousiast maken over whisky en duidelijk maken wat er zo bijzonder is aan whisky. 

Er is wel behoefte aan een gezamelijke plek van alle merken maar alleen als dit op de juiste manier gedaan wordt. Het moet de moeite waard zijn om mensen er naar toe te sturen. Het moet meer de 'beleving' overbrengen die mensen ervaren bij het drinken van whisky. 
{% endhint %}

**Julien - Brand Manager William Grant & Sons**

Julien is mede verantwoordelijk geweest voor het opzetten van het World of Whisky platform.

Het platform is tweeledig en meer ontstaan vanuit intern en sales gericht om te zorgen dat whisky altijd op de kaart zou staan. World of Whisky zou altijd een punt op de agenda moeten zijn maar dat is het nu niet. Het is naast de consument ook bedoelt voor zelfstandige slijters om altijd over whisky te praten met de juiste informatie in het achterhoofd. 

Vanuit de consumentenkant zijn we altijd zoekende geweest binnen whisky. Er zijn zoveel verschillende typen whisky drinkers van beginnend tot ervaren. Naar mijn mening moeten we de beginnende whisky drinker bereiken omdat zei onze flessen zouden kopen. Ervaren whisky drinkers zijn al bekend met onze merken en zijn opzoek naar exclusievere producten. Beginnende whisky drinkers kunnen we educatie bieden en een vormen, vanuit hier is World of Whisky ook ontstaan.  

Er is ooit een initiatief geweest \(Tony heeft hier ook over verteld\) waarbij iedere maand een andere whisky in het licht werd gezet: whisky van de maand. Dit was in samenwerking met andere slijters. zo'n 100 slijters kregen een fles toegestuurd naar de slijterij en deze werd tentoongesteld op een houder en een boek met informatie. Dit is na 3 jaar stopgezet omdat concurrentie met hetzelfde initiatief kwam. Het voegt niks toe als meerdere concurrenten naast elkaar staan met andere producten en het zelfde initiatief. 3 whisky's van de maand is niet meer overtuigend. Bovendien waren slijters niet loyaal naar ons toe en gebruikte de materialen die wij opgestuurd hadden voor andere producten van concurrenten. Als wij hier achter kwamen hielden we deze materialen ook direct weg. Het is heel duur omdat er 100 flessen verstuurd moesten worden, dit kwam neer op zo'n 25.000 euro per jaar. World of Whiksy heeft geen budget, alleen van de merken zelf. Zelf zou ik het niet meer fysiek in een winkel plaatsten. Te kostbaar en het moet goed gedaan worden. Bovendien doen de concurrenten je zo na. 

Het is vooral nuttig bij whisky evenementen omdat we daar nooit zouden staan met één merk, maar dankzij world of whisky kunnen wij daar met meerdere merken tegelijk naar voren treden. Bij het platform is het ook lastig te zeggen wat gaan we specifiek op een merk richten en wat doen we vanuit het platform? 

Uit onderzoeken zie je dat de eerste keer whisky drinken puur voor de alcohol is. Daarna gaan ze smaken verkennen in plaats van mixen met cola etc. Na het verkennen van smaken gaan ze over op premium merken en daarna komen ze in aanraking met andere mensen die whisky drinken. Tot dat punt kunnen wij ze nog volledig vormen. Wij noemen dit de whisky reis. 

We hebben verschillende merken waarbij we terugkerende patronen zien, de Glenfiddich is bijvoorbeeld de single malt die mensen naar whisky moet halen. Iemand die Highland Park drinkt stap niet over naar Glenfiddich. Het is goed om te weten welke routes mensen afleggen en welke merken elkaar kunnen versterken. Iemand die Highland Park drinkt hoeft dus geen reclame te zien van Glenfiddich.   

We hebben ook een theater tour gedaan die goed liep. Daar kwamen 15.000 mensen op af en daarbij konden we mensen kennis laten maken met onze merken door te proeven.

Er is een interessant boek die je misschien kunt lezen, namelijk van Byron Sharp - how brands grow \(Category entry points\). Dit is een marketing boek die gaat over categorieen en hoe mensen een bepaalde categorie binnen komen.  

Voor de SEO is het gunstig dat we zoveel mogelijk verschillende ingangen hebben op de website. Dus de overkill aan informatie zorgt er wel weer voor dat we mensen binnen halen op onze website. 

De site is een tijd bijgehouden door Leon van Purple Marketing. Eigenlijk had niemand hier tijd voor en heeft hij alles zelf gedaan. Leon gaat hier niet mee verder omdat we niet de goede resultaten halen. Merken zouden er niets van zeggen als we zouden stoppen met het platform. Alleen de kleine merken zouden hier nadeel van ervaren omdat zij het nooit zelf hadden kunnen bekostigen. ZIj liften een soort van mee met de grotere merken. Er zijn daarnaast hooguit een paar mensen intern die hier last van zouden hebben.  

Wat ik je nog wil meegeven is dat whisky en super snelle markt is die continu veranderd. in 2000 deden wij voor het eerste keer een whisky festival terwijl wij ondertussen iedere week op een whisky festival staan. Toen had Glenfiddich nog een marktaandeel van 80%. De concurrentie is nu zoveel groter waardoor dat marktaandeel mega gedaalt is. De markt is mega in beweging. Je vraagt jezelf nu af willen we nog wel op de grote festivals staan. Alleen de kosten die het met zich meebrengen om er te staan zijn 20.000 euro en dan hebben we nog niet eens iemand iets laten proeven. Reken maar uit, dat is 5 euro per hoofd. Wat halen we er uit ten aanzien van de kosten? 

Er is overigens een verschil tussen de communicatie per doelgroep en daarnaast ook de consumptie. Jongeren vs ouderen. Ouderen zijn degene die wel consumeren en willen kopen. Jongeren moeten gevormt worden tot die groep. 

{% hint style="info" %}
De beginnende whisky drinker aanspreken omdat deze nog gevormt kan worden zoals zij dat willen. Ook de communicatie per doelgroep verschilt.

Materialen sturen naar winkels werkt niet optimaal omdat slijters niet loyaal zijn naar maxxium en omdat de concurrenten komen met zelfde initiatieven. 
{% endhint %}

**Gesprek Ries - Brand Manager William Grant & Sons a.i.** 

Ries is verantwoordelijk voor verschillende whisky merken bij Maxxium. Het World of Whisky platform valt niet onder zijn taken pakket en hij gelooft niet in het platform op dit moment. Ik ben benieuwd wat zijn mening over het platform is.

Ik vind dat we de merken op zichzelf groot moeten maken en niet het platform. Mijn doel is om merken te bouwen en niet een platform daar omheen. Laten we focussen op de merken opzich, die hebben alle aandacht nodig die zij kunnen krijgen. Het platform nu bevat te veel informatie en dat is zonde van de tijd en moeite die we er op dit moment in inversteren.Naar mijn mening moet het gewoon een simpele webpagina zijn waar de merken gepresenteerd zijn en daarnaast de proefkalender. Dat is namelijk het enige wat op dit moment gelezen wordt. Misschien hoort daar ook nog wel een beknopte nieuwsbrief bij met nieuwe producten etc. Ik zie het voor me als een nieuwsbrief met een mooi design en fotografie want ik vind het eerlijk gezegd tenenkrommend dat zoiets in 2019 verstuurd kan worden rondgestuurd. De quiz en foodpairing is onzin waar niemand op zit te wachten. 

Op de huidige website valt maarliefst 50% te schrappen. Ik zie een pagina voor me met onze merken en daaronder een rij met de verschillende whisky's. Misschien daarnaast nog een link met 'koop hem hier' omdat ik denk dat mensen dat ook willen weten of doen. En de proefkalender wil ik terug zien omdat mensen daar interesse in hebben. Voor de rest geen blogs en onzin. En zoals je merkt heb ik een best ongezoute mening over het platform maar dat heeft er ook mee te maken dat ik geen onderdeel ben geweest van het opbouwen van het platform. Ik heb geen historie met het platform en er zit dus geen waarde voor mij aan. Voor andere zal het wellicht iets pijnlijker zijn om te zien dat het platform niet werkt. Ik basseer dit trouwens wel op feiten want ik heb de Google analytics bekeken en die liegen er niet om. Als er traffic naar de website zou zijn zou ik het mooi vinden maar die is er op dit moment gewoon niet. 

De doelgroep volgens mij zijn de mensen die wij via een tasting bereiken e die meer willen weten over de whisky. Voor de rest geen idee wie onze doelgroep nu eigenlijk is.

Ik zou liever zien dat we een database opbouwen die veel generieker is en gericht op de merken. Naar mijn mening is het beter om de eigen merken naar voren te brengen bij de doelgroep die daar op zit te wachten. We weten nu veel te weinig over wie de doelgroep is en aan welke informatie zij behoefte hebben. Wellicht is iedereen in de database fan van Glenfiddich en willen zij helemaal niks weten van Highland park. Er is ook veel te weinig moeite gedaan om uit te zoeken wie die mensen nou zijn. Een ervaren whisky drinker die al bekend is met de merken en op de hoogte gebracht wil worden over merk specifieke content zit niet te wachten op andere merken. De rest krijg je er zonder te vragen bij. Stel je eens voor dat je ginteresseerd bent in Tony chocolony en je in plaats daarvan de hele tijd informatie of reclame van m&m's krijgt. Misschien neit de beste vergelijking maar misschien snap je wat ik bedoel. \(Eigen: personalisatie\). Het kan dat die doelgroep er tussen zit, maar dat weten we gewoon niet. Met de financiele mankracht en tijd die we hebben moeten we het gewoon zo simpel mogelijk maken. Namelijk, product informatie en proefkalender/ evenementen. 

Het grootste doel is informeren en inspireren.  

{% hint style="info" %}
Niet tevreden met het platform omdat de uitwerking hiervan niet goed is. Te veel content die niet gezien of bekeken wordt. Alleen de producten en de proefkalender is interessant genoeg.

Het grootste doel is informeren en inspireren. 

Doelgroep zit misschien niet te wachten op informatie van alle merken maar is waarschijnlijk geinteresseerd in op zich zelf staande merken. 
{% endhint %}





